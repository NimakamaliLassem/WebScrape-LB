
YARGITAY1. HUKUK DAİRESİEsas Numarası: 2021/3571Karar Numarası: 2021/8110Karar Tarihi: 22.12.2021 Taraflar arasında görülen dava, kadastrodan önceki muris muvazaası hukuki nedenine dayalı pay oranında tapu iptali ve tescil mümkün olmaz ise tenkis istemine ilişkindir. Davacı ... ve ..., ... İlçesi ... Mahallesinde yapılan kadastro çalışmaları sonucunda ... ada ... parsel sayılı 334.00 metrekare yüzölçümündeki taşınmazın tapu kaydı nedeniyle davalıların murisi ... adına tespit ve tescil edildiğini, mirasbırakan dedeleri ...’in ... ada ... parsel sayılı taşınmazı oğlu olan davalıların murisi ...’e mirastan mal kaçırma amaçlı, bedelsiz ve muvazaalı olarak tapuda devir ve temlik ettiğini ileri sürerek, tapu kaydının iptali ile miras payları oranında adlarına tescilini mümkün olmaz ise tenkisini istemiştir. Davalı ... ve arkadaşları, davacı tarafın iddiasının asılsız olduğunu belirterek açılan davanın hak düşürücü ve zamanaşımı sürelerinden reddini savunmuşlardır. İlk Derece Mahkemesince tapu iptal ve tescil talebi yönünden hak düşürücü sürenin geçtiği, tenkis talebi yönünden kök murisin gerçek iradesinin mirasçılardan mal kaçırmak olduğu hususunun ispatlanamadığı gerekçesiyle davanın reddine karar verilmiş; davacılar vekilinin istinaf başvurusu üzerine ... Bölge Adliye Mahkemesi 2. Hukuk Dairesince istinaf talebinin sınırlı olarak kabulüne, ... 2. Asliye Hukuk Mahkemesi kararının kaldırılarak HMK’nun 353/1-b.2 maddesi uyarınca yeniden esas hakkında karar verilerek, davacıların tapu iptali ve tescil istemi yönünden davanın hak düşürücü sürede açılmaması, tenkis istemleri yönünden ise zamanaşımı nedeniyle reddine karar verilmiştir. Karar, davacılar vekili tarafından süresinde temyiz edilmiş olmakla; Dosya incelendi, gereği görüşüldü. Dosya içeriğine, kararın dayandığı delillerle yasaya uygun gerektirici nedenlere, delillerin takdirinde bir isabetsizlik bulunmamasına göre, yerinde olmayan temyiz itirazlarının reddiyle usul ve yasaya uygun olan hükmün ONANMASINA, aşağıda yazılı 14,90 TL bakiye onama harcının temyiz eden davacılardan alınmasına, 22/12/2021 gününde kesin olmak üzere oybirliği ile karar verildi. www.legalbank.net
